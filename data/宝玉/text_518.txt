宝玉:「岂招尤则替，实攘诟而终」
scene:文章中提到晴雯的美德和高洁，及其在世间的遭遇。
宝玉:「既忳幽沉于不尽，复含罔屈于无穷」
宝玉:「高标见嫉，闺帏恨比长沙；直烈遭危，巾帼惨于羽野」
宝玉:「自蓄辛酸，谁怜夭折？仙云既散，芳趾难寻」
宝玉:「洲迷聚窟，何来却死之香？海失灵槎，不获回生之药」
宝玉:「眉黛烟青，昨犹我画；指环玉冷，今倩谁温？」
宝玉:「鼎炉之剩药犹存，襟泪之余痕尚渍」
宝玉:「镜分鸾别，愁开麝月之奁；梳化龙飞，哀折檀云之齿」
宝玉:「委金钿于草莽，拾翠匐于尘埃」
宝玉:「楼空鳷鹊，徒悬七夕之针；带断鸳鸯，谁续五丝之缕」
宝玉:「况乃金天属节，白帝司时，孤衾有梦，空室无人」
宝玉:「桐阶月暗，芳魂与倩影同销；蓉帐香残，娇喘共细言皆绝」
宝玉:「连天衰草，岂独蒹葭；匝地悲声，无非蟋蟀」
宝玉:「露苔晚砌，穿帘不度寒砧；雨荔秋垣，隔院希闻怨笛」
宝玉:「芳名未泯，檐前鹦鹉犹呼；艳质将亡，槛外海棠预老」
宝玉:「捉迷屏后，莲瓣无声；斗草庭前，兰芽枉待」
宝玉:「拋残绣线，银笺彩缕谁裁？折断冰丝，金斗御香未熨」
